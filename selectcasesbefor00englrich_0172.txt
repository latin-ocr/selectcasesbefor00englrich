25 CASES BEFORE THE KING’S COUNCIL

episcopatum Ebor’ per mortem bone memorie I. Arehiepiscopi vacantem
in manu sua habuit et tenebat, protestamur publice in his scriptis quod
per admissionem dicti Theobaldi vel procuratoris sui eius nomine ad
canonicatum, prebendam et thesaurariam predictos, occasione senten-
ciarium in dictorum executorum processibus contentarum per nos
faciendam non intendimus, nec eciam volumus, quantum in nobis est,
iuri predicti domini Regis in collacione, donacione vel presentacione dic-
tarum Thesaurarie et Prebende aliqualiter competenti in aliquo dero-
gare, quinimmo quod omne ius suum quatenus de iure vel consuetudine
saluari possit vel debeat in hoc casu saluum existat, admissione nostra
huiusmodi non obstante. Actum anno ab incarnacione M.CC.XC.V11,

Indictione undecima, die xviij⁰ mensis Nouembris, presentibus Magis-

tro Hugone de Menigthorpe, Rectore ecclesie de Bulmere, Ebor' dio-

cesis, Willehno, Rectore ecclesie de Botilsford, Lincoln' diocesis, Henrico
de Baispole et Iohanne de Iakeslay, clericis, testibus vocatis et rogatis.

Et ego, Adam de Louther, Karliol' diocesis, sacri imperii publicus auc-

toritate notarius, ac in presenti notarius venerabilis Capituli beati Petri

Ebor' interpositioni protestacionis predicte unacum testibus supra-

dictis presens interfui et eam scripsi, publicani meoque signo signaui

Rogatus.

Et quo ad hoc quod similiter in predicta peticione continetur quod
dominus Rex sciuit dictum Theobaldum de Barro habuisse possessionem
dicte Thesaurarie et quod inde fauit ei etc. concedendo ei litteras de attor-
natu super illa, et quod manutenuit dictum Franciscum Gaytanum in pos-
sessione inde etc. concedendo ei consimiles litteras de attornatu etc., dicit
idem Walterus quod eedem littere non derogant iuri Regis quoad collacio-
nem etc., cum titulum aliquem possessionis non tribuant vel confirment
possessionem etc., nec statui ipsius Walteri etc., cum ipse nullum statum
clamet inde nisi ex collacione Regis pro tempore quo collacio de iure spec-
tauit ad Regem, sicut superius declaratur, et petit consuli pro domino Rege
et ipso Waltero in hac parte et inde fieri secundum tenorem mandati ipsius
Regis inde superius annotati.

Et visis euidenciis predictis, auditisque racionibus prefati Walteri in
premissis pro iure Regis et statu suo propositis etc., habitis inde delibera-
cione et tractatu diligentibus, quia constat dominum Regem de iure suo
corone etc. conferre debere beneficia vacancia et eciam presentare vacante
Archiepiscopatu etc. quorum quidem beneficiorum collacio sive presentacio
spectarent ad Archiepiscopum sede plena etc., et quod nullum tempus
labitur domino Regi etc. in hiis que ad ius suum corone etc., nec deductum
est vel ostensum ex parte dicti Francisci quin dicta thesauraria vacauit

