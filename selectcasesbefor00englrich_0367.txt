APPENDIX 1 123

recedere absque eo quod aliquis possit procedere contra eos alias quam iusticia
mediante. Et quod si quas lanas aut mercancias per vim capi et ad dicta loca eius-
dem Ducis temporali dominio subiecta deferri aut inde vendi et distribui contingeret
officiales Ducis in eisdem locis deputati illas restitui facere deberent et nisi id face-
rent valorem talis mercancie de suo soluere tenerentur, prout hec omnia in capite
prefate Bulle peticionem dicti Ricardi exprimentis latius diffusiusque continentur.
Ad premissa respondetur veraciter in hunc modum: Verum est quod Villa Calesie
situatur in medio terre eorum qui regno Anglie consueuerant aduersari quod ad
solacium releuamen et defencionem eorum qui in dicta villa conuersantur ordina-
tum fuit illic debere esse Stapulam lanarum et pellium predictarum sub huiusmodi
statutis et constitucionibus a sui primordio erectam et stabilitam quod inconsultis
atque inuitis vicinis oportuerat non nulla pro tutela eiusdem opidi castri et mar-
chiarum tam per Parliamenta regni quam alias pollitice per ipsos de Stapula et
ceteros inhabitantes ordinari de quibus neque racio neque equtas suadebat π aut
Dux Burgundie aut qui pro tempore aduersus Anglicos regnaret in Galliis iudex esse
posset nam in hiis priuatis statutis consistunt secreta regni. Et quorum incompe-
tens est iudex quicumque est ille contra cuius conatus ipsas ordinaciones emanasse
constiterit vulgata est enim querela omnium subditorum Ducis Burgundie qui cum
Mercatoribus Stapule in factis mercandise communicant quod Stapularij illi per
suas ordinacione spriuatas libertatem intercursus indies infringunt monopolia atque
alia dampata decreta et concilia statuendo. Solus igitur iudex eorum que ex priua-
tis statutis eiusmodi dependere noscuntur is princeps est qui aut ipsa statuta edidit
aut aliis edendi auctoritatem dedit. Quam ob rem si Ricardo Heron’ ex statuto
aliquo regni ordinacionibusve privatis stapule actio ad recuperandum quadruplum
dampni sibi per aliquos in St-apula dati competere dinoscatur prosecucionem suam
ab inicio in Curia Regis sui facere debuerat et non externa atque incompetencia
pulsare examina. Quod autem id quod maximum fundamentum sue cause ignaris
hominibus videtur esse nullius roboris sit aut momenti videlicet vt pro violencia
circa lanas in Stapula Calesie commissa postquam ipse adducte fuerint in partes
Flandrie legis latores ibidem iurisdiccionem habeant in subditos Regis ex forma
articuli intercursus vnde Ricardus ille argumentum sumere videtur luce clarius
demonstrandum est. Non enim data est principi unius aut alterius partis iurisdiccio
pro hiis que extra sua territoria perpetrantur nisi solum in capcionibus maritimis si
res subditorum unius partis per piratas aut alios bellatores martimos intercepte in
potestatem alterius partis deuenerint. Qui igitur composicionem istam ad capturam
terrestrem extendens, cum de mari tantummodo mencionem facit, suadet suo aut
alieno principi summoque Pontifici, quos ea que sunt facta eciam si peritissimi sint
fallunt, quod causam suam in terra Calesie ortum habentem legittime introduxit
primum in Curiam Ducis Burgundie atque deinde per appellacionis remedium ad
Parliamentum Francie; postulans a suo Rege summo etc. Pontifice hiis erroribus
circumuento licenciam et potestatem ita in forensi et vetito examine inchoatum
processum tanquam in foro competenti vsque ad finalem sentenciam prosequendam
indignus est vt super falsis suggestionibus suis amplius audiatur aut permittatur
gaudere litteris licencie eiusmodi tam surrepticiis per eum vt premittitur impetra-
tis, ut autem veritas istius composicionis que non aliter se habet quam eo modo
quo iarn recitatur omnibus nota sit visum est ipsum integrum articulum ex corpore
litterarum intercursus mercandisarum prout inter regnum Anglie et patrias Ducis
Burgundie sub mutuis principum sigillis ab antiquo expedite fuerant extrahere et

