126 APPENDIX 1

Ricardum ex causis premissis obligari et condempnari coram Abbate Monasterii
Sancti Petri infra Sanctuarium Westmonasterii London' Diosesis vt huiusmodi
prosecucionem modo quo premittitur extra suum regnum facere deberet, quodque
dictus Dominus Rex per litteras suas in huiusmodi prosecucione sibi assistenciam
prebere et nunquam illius contrarium facere bona fide et in verbo regis promiserat
concludendo ex hiis omnibus non esse verisimile aut vllo modo credendum quod
ipse injunctiones et intimaciones per procuratorem regium sibi facte nec ipsa ordi-
nacio parliamenti Anglicani qua sub grauibus penis dictus Ricardus admonetur a
prefatis prosecucionibus desistere; quouismodo de eiusdem Domini Regis mente
processerit, reputans prefatos Mercatores qui tales litteras a Domino Rege emanasse
confirmant in maximum scandalum vituperium et confusionem eiusdem Domini
Regis talia promulgare, quodque ob eam rem per cundem Dominum Regem et
suum magnum Consilium deberent acerime puniri in exemplum aliorum. Ad hunc
articulum licet consideratis premissis non sit opus respondere cum ad omnes partes
eiusdem que maxime vrgere xddetur sic implicite supra satis responsum excepto eo
quod iam supponitur Mercatores predictos diffamasse Dominum Regem de per-
petracione spolii antedicti. Ad conuincendam tamen in toto maliciam et falsitatem
dicti Ricardi de cuius impudencia quam plurimum mirandum est quod Supremum
Ecclesie verticem suis ficticiis supplantare non veretur non minus quam Reges et
ceteros Principes seculares suis versuciis et coloratis adinuencionibus hactenus sup-
plantauit [et] decepit, w'sum est omnia et singula membra dicti articuli responsiue
repetere taliter quod toti mundo apparebit singulas litteras que a Domino Rege in
premissis emanarunt de sua recta et sincera consciencia processisse ac prioribus
litteris surrepticiis non obstantibus de iure procedere debuisse cum integritate sui
regij nominis atque fame. Quantum autem ad famam illam attinet quam sicut
dictus Ricardus asserit Mercatores Stapule sparsissent aduersus prefatum Dominum
Regem videat ipse Ricardus an ipse et complices sui vt dictos Mercatores inuisos et
odibiles eidem Domino Regi redderent talia de eisdem Mercatoribus ubique semi-
narunt; verum est quod post vltimum discessum prefati Ricardi a regno Anglie
datum est dictis Mercatoribus intelligi ad maximam eorum tristiciam quod per
sactum eiusdem Ricardi et per subdolas atque secretas suggestiones ipsius Dominus
Rex habebat ipsos Mercatores de tali infamia plurimum suspectos, et quod ea de
causa sua serenitas assensum prebuerat eidem Ricardo vt in Parliamento Parisiensi
causam suam quam dicebat tunc adhuc ibi pendere indecisam prosequeretur obli-
gans eundem Ricardum coram dicto Abbate vt prefertur vt causam ipsam inibi
prosequi non desisteret promittens eidem Ricardo assistenciam in facto prosecucio-
nis huiusmodi ad finem vt eo modo malicia dictorum Mercatorum qui suum princi-
pem diffamare verentur fuisset in curia aduersarij seuerius vindicata, ipsi autem
Mercatores qui se ex premissis apud maiestatem regiam intolerabiliter lesos videbant
non destiterunt modis omnibus instare primum apud Consilium Domino Regis
postremo congregatis statibus regni penes ipsum Parliamentum vt innocenciam
suam super premissis ostendentes se ipsos de tanta iniquitate et infamia expurgarent.
Quod et factum est et desuper prefato Domino Regi clarissime ostensum ex falsis-
simis suggestionibus eiusdem Ricardi non palam set clanculo in angulis sanctuarij
factis insciis atque semotis Conciliariis Domini Regis maiestatem suam per preoccu-
pacionem et circumuencionem in concedendo litteras et licenciam supradictas
fuisse deceptam quodque iam dicta surrepcione et falsitate huiusmodi nisi serenitas
sua dictas litteras et licenciam prefatumque Ricardum ad prosequendam causam

