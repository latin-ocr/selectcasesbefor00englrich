APPENDIX 1 125

semel in F landria mira est audacia hominis in cumulando tot pudenda mendacia.
Nam quantum ad Angliam attinet nunquam ibi prosecutus est causam istam in
aliqua Curiarum Domini Regis nec etiam in suprema Curia Parliamenti eiusdem
regni ad quam per duos annos continuos infra limites sanctuarii ubi ipse tutissime
residebat tentam et celebratam liberum accessum indies habere potuit et quere—
moniam suam ibidem discutere si voluisset. Verum longe sibi alia mens fuit vt
subdole Dominum Regem per informaciones aliquorum qui suo lateri assistebant
circumueniret pretendendo licet erronee quod virtute articuli intercursus memora-
tur quem ad casum inpertinentem vt prefertur extendebat officiales Ducis Bur-
gundie fuerant immediater iudices competentes sue cause in quorum defectu sicut
asseruit eadem causa fuerat per suam appellacionem ad curiam Parliamenti Francie
legittime deuoluta suggessit igitur Domino Regi Anglie causam suam tunc in
Francia pendere, quod verum non erat quia multis antea transactis annis ipsa causa
remissa fuit a Parliamento Francie ad Dominum Regem Anglie tanquam ad iudicem
proprium et ordinarium cuius rei si protunc Dominus Rex mernor extitisset denegas·
set profecto litteras ipsas licencie alibi prosequendi quas prefatus Ricardus tantis
cautelis tamque surrepticie a sua maiestate extorsit. Quam ob rem detecta con·
sequenter surrepcione eiusmodi licuit Domino Regi absque nota seu suspicione
mutabilitatis aut inconstancie cuiuslibet dare atque expedire litteras posteriores
procedencium reuocatorias sicut eodem modo prout sacri canones testantur licet
Christi Vicario sentenciam Romane Sedis posse in melius commutare cum aut sur-
reptum aliquid fuerit aut pro consideracione etatum temporum seu grauium neces-
sitatum Sedes ipsa diapensacione quicquam ordinauerit. Et igitur dicit prefatus
Ricardus causam illam non pendere set esse decisam per dictam pretensam senten-
ciam declaratoriam falsum esse conuincitur quoniam ipsa, sentencia cum toto pro-
cessu exinde secuto per bullam Sancissimi Domini nostri de data predicta propter
falsas suggestiones per dictum Ricardum sue sanctitati prius vt premittitur factas
ex suo mero motu et certa scientia reuocata est causaque omnis reposita in pristinum
statum. Secundo et multum peremptorie sicut sibi videtur prefatus Ricardus sub-
infert quod Mercatores Stapule vt saltem ficticium et velatum colorem haberent
sibi non satisfaciendi famam currere fecerunt Dominum Regem Anglie dum adhuc
Comes Marchie existeret ipsum bonis suis in dicto oppido Calesie spoliasse seu
spoliari fecisse, ob quam causam idem Dominus Rex vt de sua innocencia super hiis
clarissime constare posset, per suas litteras patentes magno et priuato sigillis et
signo manuali vt supponit munitas licenciam sibi concessit quod predictos Mer-
catores extra dictum regnum suum Anglie in Parliamento Parisiensi ad quod
tanquam ad Comitatus F landrie immediatam supremam iusticiam per appella-
cionem sicut pretendit deuoluta fuerat et alibi coram iudicibus neutralibus et in-
diferentibus sicut bonum sibi videretur prosequi posset, in quo etiarn articulo dictus
Ricardus innititur ad longum super fundanda iurisdiccione Ducis Burgundie tanquam
Comitis Flandrie Officiariorumque et quatuor membrorum Comitatus Flandrie
ad cognoscendas et decidendas questiones motas siue mouendas super spoliacione
huiusmodi lanarum et mercanciarum ab opido Calesie vbi spoliacio facta fuit sicut
dicit ad eundem Comitatum Flandrie transportatarum et ibidem alienatarum dicens
quod per Reges Anglie ex vna et per Duces Burgundie tanquam Comites F landrie
ex altera partibus leges et statuta intercursus mercanciarum taliter ordinata sunt
et hucusque per eos inconcusse obseruata quod huiusmodi spoliacionis cognicio ad
legem dicti comitis pertineret subiungit preterea Dominum Regem fecisse dictum

