128 APPENDIX 1

regiis sibi datis sub magno et privato sigillis eiusdem Regis vnde multi forsan coniec-
turam caperent quod licencia illa prosequendi non clanculo set potius palam per
iudicium Consiliariorum Regis data fuit; ad quod ita respondetur non reperitur
in aliquo officio huius regni cui magnum aut priuatum sigillum Domini Regis
deseruit exemplar aliquod huiusmodi licencie directe et specifice quam prefatus
Ricardus pretendit sibi fuisse concessam contra Mercatores Stapule ad prosequen-
dum eos in Curia Parisiensi aut alibi extra regnum Anglie si quid autem in huiusmodi
licenciam specificam sonans sub litteris aut signatura Domini Regis ostendi potest
creditur scriptum huiusmodi sub annulo regio quem signetum in hiis partibus vocant
tantummodo emanasse. Secretarius autem regius qui protunc erat et ad cuius
officium pertinuit custodia ipsius anuli prout prefatus Ricardus satis nouit unus de
precipuis promotoribus intencionis sue apud Dominum Regem fuit, propterea quod
iam est annus et vltra dimidiam dolore animi captus intrinsecus mortem obiit, verum
est, quod maiores regij Consilij non latuit, habuisse atque exhibuisse in publicum
eundem Ricardum sepe ante discessum suum vltimum e regno Anglie non nullas
litteras variis principum et nobilium sigillis regnorum Castelle Legionis Arrogonnie
Francie partiumque adiacencium munitas de et super multis atque maximis pecu·
niarum summis in quibus dicti Principes et nobiles externi se et heredes suos bonaque
et hereditates suas obligarunt certis nobilibus personis regni Anglie suisque heredi-
bus et assignatis pro redempcionibus et financiis suis quando dicti Principes et
nobiles externi in nonnullis bellis Hispanie atque Francie per diuersos Anglicos capti
fuerant. Suggessit vero predictus Ricardus Domino Regi et nonnullis de Consilio
suo quod ipse obtinuerat prefatas litteras et iura eorum qui ex eis fructum consequi
deberent sibi cedi. Quodque in mente habuit cum bona gracia Domini Regis partes
externas vbi heredes dictorum obligatorum commorantur adire ibidem pro iusticia
super obligacionibus huiusmodi consequenda prosecucionem facere rogans maiesta-
tem regiam vt litteras suas de. licencia id faciendi commendaticiasque sui et nego-
ciorum que prosequenda in Curia extraneorum Principum susceperat sibi graciose
concedere dignaretur forme autem litterarum ex causis premissis ita generaliter
emanatarum multi ex Consiliariis Domini Regis conscij fuerant non tamen per hoc
intelligentes dictam eausam aduersus Societatem Stapule antedicte debuisse aut
potuisse quomodolibet sub illis litteris generalibus comprehendi, sicut deficiente
concensu prefate Societatis nec facta prorogacione iurisdjccionis extraneorum
Principum antedictorum de iure comprehendi non potuit ; aut ergo littere ipse quas
dictus Ricardus sub magno et priuato sigillis Domini Regis iactat se habere sunt vt
premittitur tantummodo generales, aut si fortasse speciales super negocio aduersus
prefatos Mercatores extiterint non potest aliter esse quin aliquo extraordinario modo
furtiuo et surrepticio propter iudicia et consciencias officialium et consiliariorum
Domini Regis impetrate sint. Et ideo summe licuit Domino Regi easdem litteras
per aduisamentum Consilij atque insequendo acta Supreme Curie Parliamenti sui
per alias litteras et decreta posteriora modis omnibus reuocare annullare et infirmare
prout sua serenitas iustissime fecit, non ex dolis neque ad importunam instanciam
dictorum Mercatomm, sicut prefatus Ricardus eos diffamat, set propria et regulata
mente sue regie maiestatis tanquam debentis et aliter non valentis suorum subiec-
torum commodis prouidere, et hec sunt que per Dominos Consilij regii de mandato
sue celsitudinis inuestigata comparata declarata et relata sunt pro vera et certa in-
telligencia negocij antedicti. Quocirca nos Edwardus Rex Anglie memoratus pro
certo scientes relacionem taliter per Dominos Consilii nostri nobis factam racioni

